# Noorderzijlvest

- Laatst bijgewerkt: 28-01-2026
- Laatste modelversie: [2026.6.0](https://deltares.thegood.cloud/s/LEcDeSTPq8M3itz)

## Systeembeschrijving
![Systeembeschrijving Noorderzijlvest](png/noorderzijlvest.png)

### Inlaat Gaarkeuken
- Bij `Gaarkeuken` kan maximaal 24 m³/s uit de Friese boezem worden ingelaten op de Electraboezem van Noorderzijlvest.
- Een deel daarvan (tot 20 m³/s) kan via `gemaal Dorkwerd` worden opgepompt richting waterschap Hunze en Aa’s.
- Water dat op de Electraboezem nodig is, wordt via de sluis bij `Gaarkeuken` ingelaten; overschot wordt afgevoerd richting het `Lauwersmeer`.
- Praktisch geldt een globale verdeling van 1/5 naar de Electraboezem en 4/5 via `Dorkwerd` naar Hunze en Aa's (Eemskanaalboezem).

### Electraboezem
Het witte gebied op de kaart wordt gevormd door de Electraboezem (van Starkenborghkanaal en Reitdiep). Afvoer uit de boezem vindt plaats via twee spui-/maalcomplexen — de gemalen `H.D. Louwes` en `De Waterwolf` — naar het Lauwersmeer. Het Lauwersmeer loost vervolgens via de `Cleveringsluizen` op de Waddenzee.


### Peizerdiep
In afvoersituaties kan dit gebied vrij afstromen naar het Lauwersmeer via de Electraboezem.

In het zuidoosten wordt via een reeks kleinere inlaten — `Jonkersbrug`, `Ter Aard`, `Huis ter Heide`, `Heideheimheem`, `Meerweg` vanuit Hunze en Aa's en Drents Overijsselse Delta water ingelaten.

### Jonkersvaart
Dit gebied voert water af naar de Electraboezem via de uitlaat `Leek` en het Dwarsdiep.

De wateraanvoer wordt in hoofdzaak verzorgd door het aanvoergemaal bij `Leek`, aangevuld met enkele kleinere inlaten in het zuidoosten vanuit het Wetterskip. Via `Leek` wordt het water naar de Jonkersvaart geleid voor beregening, infiltratie en doorspoeling.

### Noordpolder en Spijksterpompen
De noordelijke kustpolders lozen direct op de Waddenzee. Het gebied is globaal in twee ongeveer even grote delen te onderscheiden, elk met een hoofdgemaal (`Noordpolderzijl` en `Spijksterpompen`).

In droge periodes wordt water uit de Electraboezem (via boezemgemalen `Stad en Lande` en  `Schaphalsterzijl`) met kleine poldergemalen naar de kustpolders opgemalen.

### De Fivelingoboezem
Loost via gemaal `De Drie Delfzijlen` bij Delfzijl naar de Eems. Aanvoer is mogelijk vanuit het Damsterdiep, waarin water vanuit de Electraboezem wordt opgemalen bij de `Oostersluis`. Daarnaast is aanvoer in het noorden mogelijk via de Electraboezem en het gebied bij `Spijksterpompen`.

### Marnerwaard
Marnerwaard loost water via `Nieuw Robbengat` op het Lauwersmeer, waar tevens water wordt ingelaten in droge perioden.

In droge perioden kan water worden aangevoerd via een aantal gemalen gemalen in het zuidoosten van het gebied, alsook in het noordwersten via het het Lauwersmeer. Doorspoeling vindt plaats via de `Herculesstuw`.

### Dongeradeel
Dongeradeel is het gebied ten westen van het Lauwersmeer en hoort bij Wetterskip Fryslân. Afvoer vindt plaats met gemaal `Dongeradielen` op het Lauwersmeer en via de sluis `Dokkumer Nieuwezijlen` onder vrij verval.

## Capaciteiten
Per kunstwerk, gespecificeerd op `naam`, `code` (waterbeheerder), `node_id` (v.h. Ribasimmodel) zijn hieronder de functie (`inlaat`, `doorlaat`, `uitlaat`, `uitlaat (doorspoeling))`) en de capaciteiten onder `aanvoer` en `afvoer` condities opgegeven.

| naam                    | code     |   node_id | functie                |   aanvoer [m3/s] |   afvoer [m3/s] |
|:------------------------|:---------|----------:|:-----------------------|-----------------:|----------------:|
| Abelstok                | KGM156   |       147 | uitlaat                |            0     |           10    |
| Allartsooginlaat        | INL201   |       698 | inlaat                 |           20     |            0    |
| De Drie Delfzijlen      | KGM046   |        67 | uitlaat                |            0     |           25    |
| De Waterwolf            | KGM001   |        29 | doorlaat               |           75     |           75    |
| Dokkumer Nieuwezijlen   |          |      1755 | uitlaat                |            0     |            0    |
| Drie-Provinciëninlaat   | INL202   |       699 | inlaat                 |           20     |            0    |
| Frieschepaleninlaat     | INL077   |       687 | inlaat                 |           20     |            0    |
| Gaarkeukeninlaat        |          |      1741 | inlaat                 |           24     |            0    |
| Gemaal Dokwerd          |          |      1753 | inlaat                 |           20     |            0    |
| Gemaal de Dongeradielen |          |      1748 | uitlaat                |            0     |            0    |
| H.D. Louwes             | KGM002   |        30 | uitlaat                |            0     |           16.7  |
| Heidenheeminlaat        | INL055   |      1743 | inlaat                 |            0.072 |            0    |
| Herculesstuw            | KST0169  |       412 | uitlaat (doorspoeling) |            0.2   |           10.2  |
| Huis ter Heide-inlaat   | INL114   |      1742 | inlaat                 |            0.105 |            0    |
| Jonkersbruginlaat       | INL095   |      1739 | inlaat                 |            0.032 |            0    |
| Leek                    | KGM009   |        36 | inlaat                 |            1.17  |            0    |
| Meerweg                 |          |      1758 | inlaat                 |            0.021 |            0    |
| Nieuwe Robbengat        | KGM016   |        42 | uitlaat                |            0     |            4.33 |
| Noordpolderzijl         | KGM014   |        40 | uitlaat                |            0     |            4    |
| Oostersluis             | KGM148   |       142 | inlaat                 |            2.5   |            0    |
| R.J. Cleveringsluizen   | KSL011   |       724 | uitlaat                |            0     |          668    |
| Schaphalsterzijl        | KGM155_i |       146 | inlaat                 |            2.5   |            0    |
| Spijksterpompen         | KGM015   |        41 | uitlaat (doorspoeling) |            0.4   |           12.9  |
| Stad en Lande           | KGM003_i |        32 | inlaat                 |            1.5   |            0    |
| Ter Aardinlaat          | INL001   |      1751 | inlaat                 |            0.043 |            0    |

## Bronnen
Voor het vervaardigen van bovenstaand model is het model met versie 2023.6.3 gebruikt welke is geleverd door Sweco. Deze bewerkt, geparameteriseerd en voorzien van sturing met deze [workflow](../workflow/gravity-controlled.html). Om de sturing goed in het model te zetten is tevens gebruik gemaakt van:

- [Documentatie Distributiemodel (Deel C, hoofdstuk 26)](https://deltares.thegood.cloud/s/sxEjeCbTt47X7x3)
- [Sweco - systeemschets](bronnen/noorderzijlvest/sweco_systeemschets.png)
- [Noorderzijlvest - beschrijving wateraanvoer en doorspoeling](bronnen/noorderzijlvest/wateraanvoer_en_doorspoeling_input_voor_ribasim_lhm_model_noorderzijlvest.pdf)
